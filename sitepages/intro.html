<!doctype html>
<html>
<head>
<title>Optics: Practical course</title>
<meta name="description" content="Optics book">
<meta name="keywords" content="book">
</head>
<body>

<div>
<h1>Передмова</h1>
</div>

<div>
<p>Навчальний посібник авторів Іванової В. В. та Пономаренка С. М., призначений для практичних занять з курсу оптики як розділу загальної фізики, є результатом багаторічного досвіду роботи зі студентами Фізико-технічного інституту, які набувають фаху з прикладної фізики. Книга містить значну частину теоретичних відомостей, викладених в кожному окремому розділі в розумно достатній степені глибини. Кожний розділ супроводжується як прикладами, які ілюструють і поглиблюють розуміння викладених принципів і законів оптики, так і прикладами суто практичного їх застосування. Особливу увагу приділено опануванню підходів до розв’язання задач прикладного характеру. В  основу матеріалу нового посібника ліг навчальний посібник 2012 р. Іванової В. В. "Задачі з загальної фізики. Оптика", який був суттєво оновлений за сучасними вимогами до навчальних матеріалів, розширений і доповнений як необхідними теоретичними відомостями, так і оригінальними задачами. Крім того, в тексті посібника містяться інтерактивні посилання на тематичні відео та інші зовнішні ресурси навчального та наукового змісту, які не залишать байдужими зацікавлених студентів. Посібник може бути корисним здобувачам вищої освіти інших фізичних та інженерних спеціальностей.</p>
</div>

<div>
<p>Приємного занурення в практичний курс оптики!</p>
</div>

</body>
</html>